Lchrsii liber „De Aristarchi studiis Homericis“ quanto
emolumento litteris fuerit, cum egregium in modum exponendis
veterum grammaticorum studiis Homericis viam muniverit, non
opus est fusius disserere. Neque tamen reticendum est, quod
res cogit confiteri, doctissimum illum virum hic illic aut ea,
de quibus recte grammaticus Alexandrinus disputavit, nimis
gloriose praedicasse aut quae salsa ille protulit, diligentius
obscurasse ita, ut invenirentur haud pauci, quibus unus Ari-
starchus omnium instar antiquorum grammaticorum in quaesti·
onibus Homericis esset. Quae sententia ne in legem et religionem
apud homines doctos abiret, inprimis factum est opera Augusti
Nauckii, qui erroribus Arist-archi acriter patefactis optimo iure
edixit eos quoque, qui ante Aristarchum in studia grammatica
ct Homerica incubuissent, audiendos esse neque acquiescendum
in iis sententiis, quas ille vir Alexandrinus probasset3 nam, ut
ipsis Nauckii verbis utar: „nicht den Aristarchischem sondern
den voralexandrinischen Homertext herzustellen ist die Auf-
gabe und das wenngleich unerreichbare, doch immer anzu-
strebende Ziel der Kritik.“1 Rectissime haec ut sunt dicta>
ita sunt ex iis, quae dictu quam re sunt faciliora3 nam exigua
ad quaestiones gravissimas et difficillimas, quae inde oriuntur,
, diluendas subsidia suppetunt, quippe cum desit nobis fons ille,
quem omnium primum nos adire consentaneum est, dico gram-
maticorum antiquorum commentarios lexica artes. Tanta cnim
erat Alexandrinorum apud veteres auctoritaS, ut eorum, qui
antecesserant, grammaticorum studia omnia fere oblivione
obruta sint3 raro tantum ea, quae antiquiores γλωσσογράφοι

1 Mel. Greco-Rom. 111 p. 13.

